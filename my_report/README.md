# Lesson: Digital & Serious Games

### First and Last Name: Νικόλαος Χούμης
### University Registration Number: dpsd18135
### GitHub Personal Profile: Dpsd18135
### Digital & Serious Games Personal Repository: Role-Playing-Game

# Introduction - Φιλοσοφία του παιχνιδιού
Σκοπεύω να κάνω ένα RPG παιχνίδι, σύμφωνα με τους ορισμούς και της εργασίας, άλλα θέλω και παράλληλα να πειραματιστώ με διάφορες μηχανικές, με σκοπό η συνολική εμπειρία να είναι πιο immersive. Έμφαση δίνεται στην εξερεύνηση, και στο ένστικτο του παίκτη.

# 1st Deliverable
//Συγχορεστε το πρωτο κεφαλαιο, εινια γεματο εικονες αλλα ειναι πληρες import απο το word, στα επομενα θα ειναι πιο προσεγμενα γραμμενα για να ταιριαζουν στο github

### Tileset και Διακόσμηση Χώρου

Ξεκίνησα κάνοντας το Tutorial για το Ruby’s Adventure, αναπαράγοντας την εφαρμογή βήμα προς βήμα, μέχρι την αρχή του κεφαλαίου “Tilemaps”. Πριν αναζητήσω χαρακτήρα για να αντικαταστήσω την Ruby, αποφάσισα να εξετάσω πρώτα τα διαθέσιμα Tilesets για να βρώ μια θεματική για το παιχνίδι, και κατ’επέκταση έναν χαρακτήρα που του ταιριάζει.

Βρήκα το tileset “Rpg Worlds Caves”, και αφού τα εξέτασα το κατέβασα και έφτιαξα τον «σκελετό» της κύριας πίστας του παιχνιδιού. Η Θεματική του παιχνιδιού αποφάσισα να είναι η εξερεύνηση μιας μεγάλης σπηλιάς σε ένα δάσος.

Χρησιμοποίησα συνολικά 4 Layers από tiles, για να μπορώ να οργανώσω και να διακοσμήσω επαρκώς την σπηλιά: Background 1 (υπέδαφος), Ground 2 (Στοιχεία του εδάφους, χόρτα, ορυκτά και άλλα), Ground Decoration 3 (για αντικείμενα που ήθελα να ξεχωρίσουν και να μη κρύβονται απαραίτητα από τον χαρακτήρα), και τέλος Walls 4. (αυτά σηματοδοτούνται και στην εικόνα της επόμενης σελίδας)

Τα walls οργανώθηκαν με τέτοιο τρόπο έτσι ώστε να δίνεται η αίσθηση βάθους στον χώρο του παιχνιδιού, καθώς για παράδειγμα ο παίχτης μπορεί να περάσει κάτω από κάποιους τοίχους (o player είναι σε χαμηλότερο layer priority). Βέβαια αυτό θα είναι επιτρεπτό όπου εσκεμμένα δεν θα υπάρχει collision. Έμφαση δόθηκε στο να υπάρχει ισχυρά το στοιχείο της εξερεύνησης στο παιχνίδι, και για αυτό δημιουργήθηκαν περιοχές «κρυμμένες» στην πίστα.

![Picture1](https://user-images.githubusercontent.com/117717889/207989783-9f63e840-bc0b-4058-803d-894a70163e3d.png)

Πέρα από αυτά τα tilesets που χρησιμοποίησα παραπάνω, προκειμένου η πίστα να μη φαίνεται μονότονη, επεξεργάστηκα για αρχή αρκετά από τα tiles στο unity, χειριζόμενος κυρίως τα χρώματά τους, και για την διακόσμηση της πίστας ενσωμάτωσα επίσης μερικά από τα ήδη υπάρχοντα tiles από το tutorial της Ruby, που θεώρησα ότι ταιριάζουν στην θεματική του παιχνιδού. Κατέβασα επίσης ένα ακόμη Tileset “Water +”, για να προσθέσω λίγη ακόμη ζωή στην σπηλιά, και να πραγματοποιήσω μια άλλη ιδέα που δεν θα σας παρουσιάσω ακόμα :) 


![Picture4](https://user-images.githubusercontent.com/117717889/207989960-e30f88a9-5cfa-49c9-92ac-9080ff798a60.png)![Picture2](https://user-images.githubusercontent.com/117717889/207989955-f605e6af-8643-4a25-95d5-e26465769f7d.png)
![Picture3](https://user-images.githubusercontent.com/117717889/207989959-640b3498-8e47-4426-acbf-0940d67f29fb.png)


### Tileset Layer Organisation

1 – Background (-10)
2 – Ground (0)
3 – Ground Decoration (20)
4 – Walls (40)

![Picture5](https://user-images.githubusercontent.com/117717889/207990283-6982edd2-ead6-44b5-954e-456611be1a9a.png)

Τέλος, όσον αφορά όλα τα παραπάνω, στα πλαίσια της διακόσμησης του χάρτη, έκανα και την δική μου απόπειρα να ασχοληθώ και λίγο με το Visual Storytelling

![Picture6](https://user-images.githubusercontent.com/117717889/207990439-9a9ffcd9-a778-4b73-a880-e578e3e913d6.png)

### PLAYER INPUT

Εδώ δεν θα αναλύσω ιδιαίτερα καθώς προς το παρόν δεν υπάρχει καμία διαφορά από το script για την κίνηση του χρήστη, από αυτό που φτιάχνεται στη διαδικασία του tutorial. 

### PLAYER CHARACTER

Σε αναλογία και με το πως σας παρουσίασα την πρόοδο της εργασίας μέχρι τώρα, το τελευταίο πράγμα που έκανα είναι η εύρεση ενός δικού μου χαρακτήρα, γιατί ήθελα να είμαι πρώτα σίγουρος για την θεματική του παιχνιδιού.
Χρησιμοποίησα εν τέλει το “Tiny RPG Forest”, το οποίο μου παρέχει έναν χαρακτήρα με δικά του sprites για να τον κάνω animate (4 Way Walking animations, shooting animations, hit animations). Αυτό μάλιστα το είχα ως προτεραιότητα για να μη χρειαστεί να αλλάξω χαρακτήρα στο μέλλον. Τον έκανα και να κουνιέται όσο ο χρήστης βάζει input αλλά το απενεργοποίησα στο τελικό build γιατί έχει αρκετά bugs σχετικά με τα layers και δεν είχα χρόνο να το τελειοποιήσω.
Το πακέτο αυτό περιλαμβάνει επίσης 2 εχθρούς, και μερικά ακόμη assets, που ίσως μου φανούν χρήσιμα για τον πρόλογο του παιχνιδιού ( ένας μικρός χώρος πριν την κύρια πίστα – την σπηλιά)

![Picture7](https://user-images.githubusercontent.com/117717889/207990566-4e740b12-faac-4b43-b9cc-716a2616500d.png)


# 2nd Deliverable

### Introduction

Πριν ξεκινήσω με την απαραίτητη ανάλυση για το παιχνίδι, καλό είναι εδώ να τονίσω πως πάντα πάω να κάνω ένα πράγμα και καταλήγω να κάνω 3. Αυτό σημαίνει οτι έκανα αρκετά εξτραδάκια για την εργασία, κάποια άσχετα απο τα ζητούμενα του 2ου παραδοτέου, αλλά σημαντικά για την ποιότητα του παιχνιδιού. Κάποια "έξτρα" που έκανα σχετίζονται άμεσα με μερικά ζητούμενα και για αυτό θα αναλύονται μαζί τους. Τα υπόλοιπα θα αναφέρονται όπου κρίνεται απαραίτητο, μεταξύ κεφαλαίων. Η περιγραφή θα είναι με σχεδόν απόλυτη χρονολογική σειρά υλοποίησης.

### Task 1: Blocking Movement

ξεκίνησα χαλαρά εδώ, μέχρι που είδα οτι το tileset που κατέβασα δε χρειαζόταν παρά να ενεργοποιήσω τα 2d Collision Boxes και ήταν ήδη έτοιμα, και μάλιστα προσαρμοσμένα στο σχήμα των τοίχων. Εδώ η δουλειά μου ήταν ταχύτατη καθώς στα περισσότερα σημεία είχα χωρίσει ξεκάθαρα layers και έτσι λίγο πολύ ενεργοποίησα collision boxes σέ όλη την κατηγορία "walls" (δείτε πιο πάνω). Κάποια σημεία έπρεπε όμως να τροποποιηθούν λίγο (κυρίως ένα "κρυφό" μονοπάτι στο οποίο ο χρήστης περνάει κάτω απο τοίχο), οπότε προστέθηκαν δύο ακόμη layers σχετικά με τους τοίχους (pathable walls - no collision και wall decor - για εξτρα διακοσμηση). 

Και βεβαίως δε μπορούσα να φτιάξω παιχνίδι χωρίς την περιβόητη, τεμπέλικη αλλά αποτελεσματική λύση των "Invisible Walls". Είναι ότι λέει το όνομα, πήρα ένα τυχαίο tile, layer-100, και του έβαλα collider. Αυτό ήταν μια έσχατη λύση βέβαια, και είδε πάραπολυ περιορισμένη χρήση, σε λίγα μόνο σημεία, οπού ήταν αναγκαίο (μη νομίζει ο χρήστης οτι μπορεί να περάσει απο εξαιρετικά στενά σημεία και πεθαίνει τσάμπα). Επίσης δεν μου άρεσε η λύση του tutorial να κάνω ορισμένα tiles impassable, μου φαίνεται πολύ περιοριστικό.

Ακολουθούν παρακάτω φωτογραφίες για τους τοίχους τους πραγματικούς και τους αόρατους αντίστοιχα (σηματοδοτούνται απο πράσινες γραμμές)

![Screenshot_96](https://user-images.githubusercontent.com/117717889/207993864-91d6634e-13ca-414a-9e08-51777099bbb2.png)
![Screenshot_97](https://user-images.githubusercontent.com/117717889/207993868-fab12acc-06cf-49b2-ae9d-9b1253b5ac20.png)

### Task 2: Collectibles And Exploration

Εδώ έχουμε πάραπολλα διαφορετιά ήδη συλλεκτικών, αλλά γενικά έχουμε 2 κατηγορίες: Αναβαθμίσεις για τον παίκτη, και αναπλήρωση υγείας για τον παίκτη. Πριν προχωρήσω όμως θα αναλύσω λίγο με τι φιλοσοφία τα δημιούργησα. Όπως είπα πρίν, το παιχνίδι δίνει έμφαση -και ανταμοίβει- την εξερεύνηση. Οπότε η βασική πίστα του παιχνιδιού μπορεί να χωριστεί σε 3 ζώνες, 1 κύρια και 2 δευτερεύουσες. Το θέμα όμως είναι πως οι καλύτερες αναβαθμίσεις βρίσκονται στις δύο δευτερεύουσες ζώνες, οι οποίες βέβαια είναι και αρκετά επικίνδυνες. Απο την άλλη, αν τα πλάνα μου πάνε καλά, θα συμφέρει πολύ τον παίκτη να μαζέψει όλες τις αναβαθμίσεις... Παρακάτω ακολουθεί φωτογραφία που περιγράφει γενικά τις ζώνες αυτές

![Screenshot_98](https://user-images.githubusercontent.com/117717889/207994968-9d05d66b-45e8-4ee8-801f-e1f31b88cfbc.png)

Η Ζώνη 1 είναι η κύρια ζώνη του παιχνιδιού, η 2 είναι η πιο προσιτή για εξερεύνηση, ενώ η 3 είναι μια "κρυφή ζώνη" την οποία ο χρήστης πρέπει να βρεί πως θα πάει εκεί, είδικα αν θέλει να πάρει το κουτί που τον δελεάζει στην αρχή του παιχνιδιού (δείτε πιο κάτω). Τα πράσινα σημαδέματα αντιπροσωπεύουν τις αναβαθμίσεις που μπορεί να συλλέξει ο χρήστης, και όπως βλέπετε, αν ακολουθήσει μόνο τον κεντρικό δρόμο του παιχνιδιού, θα καταφέρει να μαζέψει μονάχα 3/7, υποθέτωντας κιολας οτι θα βρεί και τις τρεις, γιατι κάποιες είναι ψιλο-κρυμμένες.

Στην παρακάτω φωτογραφία σκιαγραφείται το αρχικό δίλλημα του χρήστη, καθώς λίγο αφου ξεκινήσει στην πίστα, έρχεται σε σταυροδρόμι. Ο μόνος ασφαλής δρόμος είναι μπροστά, προς την ζώνη 1, ενώ ο δρόμος για τη ζώνη 2 μπλοκάρεται απο αντίπαλο, και για την ζώνη 3 είναι απροσδιόριστος, αλλά ο χρήστης δελεάζεται όμως απο το σεντούκι, στην άλλη πλευρά του γκρεμού...

![Screenshot_99](https://user-images.githubusercontent.com/117717889/207996049-fc5fd9b8-a627-4f9e-8276-d636d6999d13.png)

Ας αναλύσουμε τώρα λίγο τα Collectibles, τώρα απλώς θα περιγράψω τι κάνουν τα διαφορετικά ήδη, και πόσα υπάρχουν στο παιχνίδι. Κάποια απο αυτά αφορούν μηχανικές που δεν έχω εξηγήσει ακόμη και θα γίνουν καλύτερα κατανοητές παρακάτω. Να τονίσω εδώ δύο πράγματα: τα συλλεκτικά αντικείμενα μπορούν να συλλεχθούν μέχρι μία φορά το καθένα απο τον παίκτη (μετά εξαφανίζονται) οπότε ακόμη και η ζωή του παίκη στο παιχνίδι είναι συγκεκριμένη. Επίσης να αναφερθεί πως με τη συλλογή κάθε collectible εμφανίζεται για πεπερασμένο χρόνο εκεί που βρισκόταν ένα text, που εξηγεί στον παίκτη τι αναβάθμιση κέρδισε. (κενό game object me text component, εμφανίζεται με σκριπτ που το καλουν συγκεκριμενα συλλεκτικα)

Τα Συλλεκτικά κουτιά που περιέχουν τις αναβαθμίσεις είναι επίσης ελαφρώς animated σε idle state, αλλά δε ξέρω να φτιάχνω gif οπότε ή θα με εμπιστευτείτε η θα δοκιμάσετε να δείτε ένα in game.

Λίστα Συλλεκτικών

--> 9χ Αναπλήρωση Υγείας (+1)(Αρχικό Μέγιστο είναι το 10)

--> 2χ Αύξηση Μέγιστης Υγείας (+2) + Αναπλήρωση Υγείας (+2)

--> 2χ Αύξηση Ζημιάς Επίθεσης (+20%) και Ταχύτητας Βέλους(+10%)

--> Αύξηση Ταχύτητας Επίθεσης (~+30%)

--> Αύξηση Ταχύτητας Κίνησης (+15%) και Αντοχή Επιβράδυνσης (+25%)

--> Αύξηση Ταχύτητας Κίνησης κατά την διάρκεια επίθεσης (περίπου χ2)

Για τώρα θα κάνω μια σύντομη επεξήγηση κάποιων απο των μηχανικών που αναγράφονται παραπάνω, και μετά πιο αναλυτικά, αν κάποια χρειαστεί. Η Αύξηση ζημιάς και ταχύτητας βέλους είναι για τώρα εμφανής, επιδή μετά απο μια αναβάθμιση, οι αντίπαλοι πεθαίνουν με ένα βέλος, και όχι δύο, αυτό είναι για τώρα placeholder, καθώς σχεδιάζω άλλο ένα είδος αντίπαλου και ένα boss.

Ο χρήστης μπορεί να ρίξει ένα βέλος ανά 1.2 δευτερόλεπτα, αυτό το ποσό μπορεί να πέσει σε 0.9. Αν όμως ο χρήστης δεχτεί ζημιά από αντίπαλο η Damage Zone, αυτός ο χρόνος προσωρινά μεγαλώνει, με μέγιστη πιθανή τιμή τα 2.0 δευτερόλεπτα.

Η ταχύτητα κίνησης είναι αρκετά σημαντική για το παιχνίδι, και για αυτό πολλές φορές ο παίκτης την βρίσκει να μειώνεται (Damage zones, slow zones, ζημιά απο αντίπαλο, και όταν πυροβολάει). Το πόσο μειώνεται η ταχύτητά του είναι σταθερά ποσοστά, αλλά το πόσο γρήγορα ανακάμπτει και επιστρέφει στην αρχική του ταχύτητα είναι αναβαθμίσιμο (αντοχή επιβράδυνσης). Συνοπτικά, χάνει 30% ταχύτητα σε Slow Zones (θα εξηγήσω πάλι παρακάτω), 20% όταν δέχεται ζημιά απο αντίπαλους και 80% (!) όταν πρέπει να πυροβολήσει με το τόξο. Η τελευταία παράμετρος υπάρχει για να κάνει τους εχθρούς που χτυπάνε τον χρήστη απο κοντά πιο επικίνδυνους, καθώς ο χρήστης πέπει να επιλέγει πιο προσεκτικά πότε τους επιτίθεται. Απο την άλλη, αυτή η ποινή μπορεί να μειωθεί απο 80% σε 50% της ταχύτητας του παίκτη.

### Damage Zones And Enemies

Θα ξεκινήσω πρώτα μιλώντας για τα zones, καθώς στο παιχνίδι υπάρχουν 3 διαφορετικές κατηγορίες: Damage Zone, Slow Zone και Death Zone.

Τα Damage Zones είναι τα πιο κοντινά στο Tutorial, δεν έχω να πω πολλά εδώ πέρα απο το να τονίσω δύο πράγματα. Πρώτον, αναφέρθηκε και πριν, πως όταν ο χρήστης δέχεται ζημιά απο αυτά, δεν μπορεί να πυροβολήσει για λίγο. Και δεύτερον, πολλά damage zones έχουν τοποθετηθεί με τέτοιο τρόπο, που να κάνουν συνεργεία με έναν κοντινό αντίπαλο, και μπορούν να ξαφνιάσουν και να τιμωρήσουν βαριά έναν απρόσεκτο παίκτη.

Τα Slow Zones, είναι αρκετά απλά, αλλά πολύ επικίνδυνα. Κάνουν 30% επιβράδυνση στον παίκτη, πράγμα που σε συνδυασμό με κοντινό αντίπαλο (ή γκρεμό) μπορεί να είναι πολύ επικίνδυνο για αυτόν

Τα Death Zones είναι τα αγαπημένα μου γιατί μου σπάσανε τα νεύρα, και για αυτό σκοτώνουν τον παίκτη αμέσως. Πιθανότατα παρατηρήσατε πιο πριν πως σε πολλά σημεία της σπηλιάς δεν υπάρχου τοίχοι αλλά κενά. Σε αυτά τα σημεία, χρησιμοποιώντας point colliders, αντιπροσωπεύονται γκρεμοί, στους οποίους αν πατήσει πάνω ο χρήστης πέφτει και πεθαίνει (-100hp). Αυτές πο ζώνες συχνά έχουν πολύ επικίνδυνη τοποθέτηση για τον παίκτη, και ίσως είναι η μεγαλύτερη απειλή του παιχνιδιού (καθώς και κάποιοι αντίπαλοι μπορούν να πετάξουν τον παίκτη μέσα). 

Παρακάτω θα στείλω φωτογραφίες με το που βρίσκονται Damage zones, slow zones και Death Zones αντίστοιχα, μαζί με ένα καλό παράδειγμα.

![Screenshot_101](https://user-images.githubusercontent.com/117717889/208000644-8ce28028-f48e-4da3-a09c-fe7d654a3573.png)
![Screenshot_102](https://user-images.githubusercontent.com/117717889/208000692-eade5d1f-5a13-45b8-86e3-a98e04e8c8f7.png)
![Screenshot_103](https://user-images.githubusercontent.com/117717889/208000699-c9ad91e7-c97d-4c44-8900-0a6d022d66ea.png)

Η Παρακάτω εικόνα δείχνει ένα απο τα πιο δύσκολα σημεία του παιχνιδιού, στο οποία είναι παρούσες και οι 4 πιθανές απειλές για τον παίκτη (Damage Zone κάτω αριστερά, Slow Zone κάτω δεξιά, Death Zone Πάνω, δεξιά και στη μέση, και ένας κινούμενος αντίπαλος) Αυτό το σημείο επίσης είναι στη ζώνη 1, ο χρήστης είναι απαραίτητο να περάσει απο εκεί, και για αυτό λέω καλές είναι και οι αναβαθμίσεις

![Screenshot_104](https://user-images.githubusercontent.com/117717889/208001008-edab68c3-9661-4b49-a28f-d3134508d5f9.png)

# 3rd Deliverable 

### Introduction

Αυτό είναι ίσως το πιο περιπετιώδες στάδιο του παιχνιδιού. Σε αντίθεση με τα προηγούμενα στάδια, τα ζητούμενα του τρίτου παραδοτέου εμένα μου φάνηκαν αρχικά εύκολα, και η αρχική τους εφαρμογή πράγματι ήταν. Η δυσκολία προέκυψε απο το σκέλος του παιχνιδιού μου. Με μια μεγάλη πίστα, και με άλλη μια που δημιουργήθηκε τώρα, στο παιχνίδι υπάρχει πολύ περιεχόμενο, άρα τα παραπάνω ζητούμενα πρέπει να εφαρμοστούν καθολικά. Πριν προχωρήσω με την ανάλυση θα ορίσω λίγο πως θα γίνει αυτό το μέρος της αναφοράς, καθώς πέρα απο τα τωρινά ζητούμενα, έκανα διορθώσεις σε προηγούμενα, αλλά ίσως η πιο μεγάλη αλλαγή απο όλες είναι το σύνολο του χάρτη. Δεν θα υποκριθώ οτι έγινε επίτηδες, για να τελειοποιήσω το παιχνίδι ή να κάνω ριζκές αλλαγές. Από χαζομάρα μου διέγραψα όλο το grid της βασικής σκηνής μου και έπρεπε να το φτιάξω όλο απο την αρχή.....σε λιγότερο απο 24 ώρες πριν την παράδοση.

Παρακάτω θα αναφέρω πρώτα τα ζητούμενα ένα ένα και τί έκανα, μετά θα αναλύσω τις διορθώσεις μου σε προηγούμενα συστήματα και τέλος θα μιλήσω για τις καθαρά δικές μου προσθήκες που δεν ανήκουν στις παραπάνω κατηγορίες.

Καλό επίσης είναι να σημειωθεί πως για το τρίτο παραδοτέο δεν ακολούθησα καθόλου το tutorial της ρούμπι, τα έψαξα μόνος μου.

### Particle Effects

Particle Effects ήθελα να χρησιμοποιήσω στις παρακάτω καταστάσεις
--> Παίκτης δέχεται ζημιά/πεθαίνει
--> Αντίπαλος δέχεται ζημιά
--> Damage Zones
--> Collectibles
--> Healing στον παίκτη
--> Εφέ στις πύλες τηλεμεταφοράς

Όλα τα particle effects εκτός των Collectibles τα έφτιαξα μόνος μου με τα εργαλεία που μου παρείχε το unity. Θα ξεκινήσω με τα collectibles, γιατί απλώς βρήκα ένα φανταχτερό particle system και το κότσαρα πάνω στους θησαυρούς. Το εφέ παίζει όταν ο παίκτης τους συλλέγει, για να δίνεται έμφαση στην "ανακάλυψη" του παίκτη.

Τα εφέ για τον παίκτη όταν δέχεται ζημιά ξεκίνησαν με αφορμή την ανικανότητά μου να τον κάνω animate όταν δέχετα ζημιά. Οι μερικές απόπειρες που έκανα δε μου άρεσαν. Έτσι, τελικά το έβαλα ένα εφέ που παίζει την στιγμή που δέχεται ζημιά, πολλά κόκκινα particles που πετάγονται γρήγορα και για λίγο χρόνο, εφέ που κάνει τον ήρωα να φαίνεται σαν να ματώνει. Όταν πεθαίνει παίζει το ίδιο στυλ εφέ αλλά πιο έντονο. Για τον αντίπαλο έγινε η ίδια δαδικασία με τον παίκτη, με τη διαφορά ότι τον έκανα να φάινεται σα να πετάγονται τρίμματα ξύλου όταν τρώει ζημιά. (δύσκολα βγαίνει εικόνα για αυτό)

![Screenshot_138](https://user-images.githubusercontent.com/117717889/212240431-4ee07da3-adaf-40eb-8f8a-71e3b3d223aa.png)

Για τα Damage Zones έβαλα ένα εφέ σε λούπα να παίζει στην περιφέρειά τους, με τη νοοτροπία να το βλέπει ο παίκτης και να ξέρει πως κάτι γίνεται εκεί (το αν είναι καλό ή κακό πρέπει να το συμπεράνει με τις πληροφορίες που του δίνει το παιχνίδι). Το χρώμα των εφέ είναι σε αντιστοιχία με τα zones στα οποία βρίσκεται. Η ίδια λογική εφαρμόστηκε και με τα healing collectibles. Παρακάτω ακολουθούν και φωτογραφίες τους. Τέλος ίδια φιλοσοφία ακολούθησα και με τα εφέ τηλεμεταφοράς, αλλά για αυτά θα μιλήσω παρακάτω

![Screenshot_139](https://user-images.githubusercontent.com/117717889/212241312-4a71bb63-06e4-481b-aeaf-2410d70867a3.png)![Screenshot_140](https://user-images.githubusercontent.com/117717889/212241314-998da5c0-4e8d-4f4d-af43-52fd6999c8bb.png)![Screenshot_141](https://user-images.githubusercontent.com/117717889/212241313-ce729486-70aa-4425-858d-1cc72c20380e.png)![Screenshot_142](https://user-images.githubusercontent.com/117717889/212241324-a9e81b50-e1b6-4c5f-acf0-b1cc1f8a1ef7.png)

### User Interface

Η προσέγγισή μου εδώ διέφερε λίγο απο το tutorial. Πριν αναλύσω παραπάνω, ακολουθεί εικόνα του interface. 
![Screenshot_143](https://user-images.githubusercontent.com/117717889/212241932-eeed4d7a-5f91-42ae-b55c-dc60d609a8af.png)

To UI Μου περιέχει τα παρακάτω στοιχεία:
--> Portrait,Health,Score (Πάνω αριστερά)
--> Controls (Πάνω Δεξιά)
--> Dialogue Box (Κάτω Μέση)

Το πορτρέτο είναι μια απλή στατική εικόνα. Το σκορ απο την άλλη είναι μεγάλη ιστορία καθώς αλληλεπιδρά με κάποιες μηχανικές του παιχνιδιού, αλλά αυτό παρακάτω. Η υγεία του παίκτη αντιπροσωπεύεται με καρδούλες, οι οποίες γεμίζουν και αδειάζουν δυναμικά ανάλογα με την ττωρινή υγεία του παίκτη σχετικά με την μέγιτση, όπως επίσης προστίθονται και αφαιρούνται εξολοκλήρου σε περίπτρωση αλλαγής της μέγιστης υγείας παίκτη.

Τα Controls τα είχα κυρίως για δική μου χρήση και Debugging, δεν ξέρω γιατί τα άφησα εκεί, μου αρέσουν και θέλω να πιστεύω οτι βοηθάνε.

Το Dialogue Box είναι μια γιγάντια ιστορία, και αυτή θα αναλυθεί εδώ. Πήγα να το φτιάξω αρχικά όπως όριζε το tutorial του unity. Κάπου στην μέση είδα οτι το τελικό αποτέλεσμα δεν θα είναι καθόλου δυναμικό, οπότε αναζήτησα αλλού ένα σύστημα. Τελικά έφτιαξα ένα script που το βάζεις ως component σε ένα game object ορισμένο ως NPC και αν ο χρήστης κάνει raycast με αυτό ξεκινάει ο διάλογος. Οι παράμετροι του διαλόγου είναι: Όνομα NPC, Προτάσεις. Η πρώτη παράμετρος εμφανίζεται πάντα στο πάνω μέρος του κουτιού διαλόγου, ενώ η δεύτερη είναι στην ουσία array και περιέχει όλες τις προτάσεις που θα πεί το npc στον διάλογο. Υπάρχει και ένα κουμπί Continue, το οποίο χειρίζεται ο χρήστης για να προχωράει τον διάλογο.Το κουτί του διαλόγου, όπως και η εμφάνιση των γραμμάτων είναι animated και συνοδεύονται και απο δικούς τους ήχους στο παιχνίδι. Ενώ μου πήρε ώρα να το φτιάξω και να δουλεύει, είναι πλέον ένα πολύ εύχρηστο και δυναμικό σύστημα, καιμπορώ στην ουσία να δημιουργήσω μεγάλους διαλόγους μέσα σε ένα δύο λεπτά.

Dialogue όμως ο χρήστης δεν μπορεί να κάνει μόνο με NPCs (μη το πείτε στο unity αυτό μόνο "NPCs" νομίζει οτι διαβάζει) αλλά κάνει διάλογο και με διάφορες πινακίδες που δίνουν στον χρήστη διάφορεες σημαντικές πληροφορίες, ή απλως προσθέτουν flavor text. Στο παιχνίδι υπάρχουν 2 actual NPCs και καμια εικοσαριά πινακίδες. Τα NPCs τα βρήκα στο asset store, τους έκανα ένα idle animation έτοιμα. Οι πινακίδες είναι απλώς ένα μικρό sprite πινακίδας που το έκανα αλληλεπιδράσιμο.

![Screenshot_144](https://user-images.githubusercontent.com/117717889/212243711-97da275b-b65a-4de7-9ae1-4460bc4fa54f.png)![Screenshot_145](https://user-images.githubusercontent.com/117717889/212243762-479151c5-e8e9-4c12-82de-fdc011eddfef.png)

### Score System

Το σκόρ ήταν ίσως το πιο γρήγορο πράγμα που έκανα για όλη την εργασία (ζήτημα να πήρε 10 λετπά να το κάνω). Το έβαλα να μετράει με την ακόλουθη φιλοσοφία:
--> Θάνατος Εχθρού +2 Πόντοι
--> Συλλογή Θησαυρού +4 Πόντοι
--> Healing Collectible -1 Πόντος

Συνολικοί πόντοι που μπορούν να συλλεχθούν στην κύρια πίστα: 50 Πόντοι

Η αφαίρεση του πόντου έγινε με την φιλοσοφία της τιμωρίας της κακής απόδοσης παίκτη, καθώς ήθελα να ξεχωρίσει ο παίκτης που νικά τους αντίπαλους χωρίς να δέχεται σοβαρή ζημιά, σε αντίθεση με αυτόν που δεν προσέχει. Επίσης εισάγεται μια άλλη διάσταση στο παιχνίδι, αν ο παίκτης δεχτεί ζημιά, μπορεί να πάρει το ρίσκο και να μη ιατρευτεί, για να μη του πέσει το σκορ. Το σκόρ πέρα απο ένας αριθμός στην οθόνη, έχει και σημασία πρακτική γιατί αλληλεπιδρά με μια άλλη μηχανική του παιχνιδιού που θα αναλυθεί αμέσως μετά.

### Dialog Raycast - Teleportation

Για το dialog raycast απο μόνο του δεν έχω να πω κάτι, μια εντολή είναι. Αλλά στο ζητούμενο μας είχε προταθεί να τηλεμεταφέρεται ο χρήστης μέσα στην πίστα. Σε ένα σημείο του παιχνιδιού μου υπάρχει λοιπόν μια "μαγική πύλη" πάνω στην οποία μπορεί ο χρήστης να κάνει raycast και να μεταφερθεί σε μια άλλη κρυμμένη περιοχή τηςε πίστας, και να βρεί έναν πολύ δυνατό(?) θησαυρό. Η μαγική πύλη έχει τον δικό της ξεχωριστό local ήχο και particle effects. Υπάρχει όμως ένας περιορισμός, ο χρήστης για να την χρησιμοποιήσει πρέπει να έχει απο 10 πόντους και άνω. Αν προσπαθήσει να τη χρησιμοποιήσει χωρίς να έχει τους πόντους τότε η πύλη του κάνει ηλεκτροσόκ και τον σκοτώνει. Οι προαπαιτούμενοι πόντοι γίνονται γνωστοί στον χρήστη μέσω πινακίδας.





# Conclusions


# Sources
